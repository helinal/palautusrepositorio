## Retrospektiivitekniikat

### Start, Stop, Continue, More of, Less of Wheel

Tässä tekniikassa käytetään apuna ympyrää, jonka ryhmän ohjaaja jakaa viiteen eri osa-alueeseen: start, stop,
continue, more of ja less of. Tarkoituksena on, että ryhmän jäsenet antavat palautetta näiden viiden kategorian
avulla: mitä sellaista kannattaisi tehdä, mitä ei ole vielä tehty? Entä mitä kannattaisi olla tekemättä?
Mikä toimii ja mitä pitäisi tehdä lisää/vähemmän? Palautteen keräämisen jälkeen keskustellaan ryhmän kesken ja
mietitään, miten toimintaa parannetaan. Kesto n. 10 minuuttia pienille ryhmille ja n. 25 minuuttia isommille.


### Glad, Sad, Mad

Tässä tekniikassa ryhmän jäsenet listaavat sprintin aikana muodostuneita huolia, muutoksia tai havaintoja ja
luokittelevat ne joko iloisiksi (glad), surullisiksi (sad) tai vihaisiksi (mad). Nämä aiheet kirjoitetaan
lapuille, jotka jaoitellaan yhteen kolmesta kategoriasta ja sen jälkeen järjestetään tärkeysjärjestykseen.
Tärkeysjärjestyksessä ensimmäisenä olevasta aiheesta alkaen aiheista keskustellaan niin kauan, että kaikki laput
ollaan käyty läpi, tai niin kauan, että aikaa on kulunut 60 minuuttia.
